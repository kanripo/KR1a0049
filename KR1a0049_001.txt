# -*- mode: mandoku-view -*-
#+TITLE: 西谿易說
#+DATE: 2015-09-23 09:34:37
#+PROPERTY: JUAN 1
<pb:KR1a0049_WYG_001-1a>¶
欽定四庫全書¶
　西谿易説卷一¶
　　　　　　　　　　　　宋　李過　撰¶
　　上經¶
䷀(乾上/乾下)乾¶
乾元亨利貞¶
　伏羲始畫八卦卦止三畫以三畫備三才之道既重¶
　為六十四則卦有六畫以六畫備三才之道繫辭所¶
<pb:KR1a0049_WYG_001-1b>¶
　謂六畫而成卦烝三才而兩之是也立天之道曰隂¶
　與陽立地之道曰柔與剛立人之道曰仁與義自立¶
　道以來合下有兩故以六畫備三才之道¶
　乾天之理也未有天先有乾之理易有太極天地萬¶
　物在其中太極既判天就易中禀得剛健中正純粹¶
　精之徳故曰乾伊川云天專言之則道也分而言之¶
　以形體謂之天以主宰謂之帝以功用謂之鬼以妙¶
　用謂之神以性情謂之乾性情以所禀言也四徳所¶
<pb:KR1a0049_WYG_001-2a>¶
　以見性六爻所以見情¶
　乾元亨利貞文王卦辭也總言一卦之體彖夫子作¶
　所以明文王之卦辭也一卦之義盡見於彖旁通於¶
　爻大象夫子作言二象之所以得為此卦也小象夫¶
　子作所以明文王之爻辭也乾坤二卦夫子説盡只¶
　縁先儒不明作卦體統千言萬緒只是私意學者即¶
　㸔彖象文言繫辭義理自見¶
　大抵元亨利貞乾之徳天道不能易其序元始也其¶
<pb:KR1a0049_WYG_001-2b>¶
　胚腪處也亨通也其發達處也利宜也其成遂處也¶
　貞固也其一成而不可變處也在時為春夏秋冬在¶
　卦為震離兊艮在人為仁義禮智在物則元者物之¶
　始亨者物之長利者物之成貞者物之終既終而化¶
　生意已寓元又在其中矣此天道之所以利循而無¶
　終窮也前軰謂事事物物上皆有元亨利貞信矣然¶
　非事事物物能有元亨利貞也當知乾道無乎不在¶
彖曰大哉乾元萬物資始乃統天雲行雨施品物流形¶
<pb:KR1a0049_WYG_001-3a>¶
大明終始六位時成時乘六龍以御天乾道變化各正¶
性命保合太和乃利貞首出庶物萬國咸寧¶
　乾卦所次與諸卦特異者夫子存文王易以示人以¶
　見彖大小象文言皆夫子作今輙繫其下云¶
　大哉乾元萬物資始乃統天(元也/)雲行雨施品物流¶
　形(亨也/)大明終始六位時成時乗六龍以御天(利也/)¶
　乾道變化各正性命保合太和(貞也/)總言利貞¶
　萬物始乎一天道運行而元氣總攝之故曰萬物資¶
<pb:KR1a0049_WYG_001-3b>¶
　始乃統天潤澤流布萬物發達故曰雲行雨施品物¶
　流形或潛或見或飛或躍各當其可以順天變至於¶
　天下萬物各全共禀賦之正一成而不可易則乾道¶
　偹矣故曰乃利貞首出庶物萬國咸寜乾君道也體¶
　乾以出道功用如此惟九五當之¶
文言曰元者善之長也亨者嘉之會也利者義之和也¶
貞者事之幹也君子體仁足以長人嘉㑹足以合禮利¶
物足以和義貞固足以幹事君子行此四徳者故曰乾¶
<pb:KR1a0049_WYG_001-4a>¶
元亨利貞¶
　㳺氏曰道者天也道為萬物之奥故足以統天仁者¶
　人也仁為衆善之首故曰體仁足以長人猶之萬物¶
　蠢動於春而震為長子也大為之制經為三百曲為¶
　之防詳為三千要見歸于大中而已故曰嘉㑹足以¶
　合禮猶之萬物相見於夏而離為文明也義主於制¶
　刻而利不生於其間則不知先王之義勞之乃所以¶
　逸之故民至於忘其勞殺之乃所以生之故民至於¶
<pb:KR1a0049_WYG_001-4b>¶
　忘其死葢利之實行乎其中矣故曰利物足以和義¶
　猶之萬物凋悴於秋而悦言乎兊也事以智謀物以¶
　智創智而不貞則事不立貞者正而固也謀之不正¶
　則異議得以屈之守之不固則衆力得以傾之豈事¶
　之幹也故曰貞固足以幹事猶之萬物終藏於冬而¶
　成言乎艮也君子行此四徳則乾道在我矣故曰乾¶
　元亨利貞此解甚善¶
乾元者始而亨者也利貞者性情也乾始能以美利利¶
<pb:KR1a0049_WYG_001-5a>¶
天下不言所利大矣哉大哉乾乎剛健中正純粹精也¶
六爻發揮旁通情也時乘六龍以御天也雲行雨施天¶
下平也¶
　乾元者始而亨者也合元亨為一自元始中已有亨¶
　意利貞者性情也合利貞為一貞近性利近情情即¶
　性之動也雖然未離乎二也故又曰乾始能以美利¶
　利天下不言所利大矣哉是就元始中已能以美利¶
　利天下則利字已在元字中矣至於利盡萬物而天¶
<pb:KR1a0049_WYG_001-5b>¶
　道又歸於不言之中則貞字又在元字中矣是合元¶
　亨利貞為一也當萬物歸根復命之時天道又冺於¶
　不言則不言所利貞體備矣只縁元者善之長已下¶
　分作四字説至此又合作一字㸔此夫子之易所以¶
　有功于後學¶
　大哉乾乎剛健中正純粹精也七字方能訓得乾字¶
　剛其徳健其行也是體用剛則不屈健則不息中則¶
　不倚正則不偏純故不駁粹故不雜精故不粗非七¶
<pb:KR1a0049_WYG_001-6a>¶
　字不足以盡乾六爻發揮旁通情也爻言其動也故¶
　曰旁通情時乘六龍以御天也乾之六爻終而復始¶
　所以運乎天也雲行雨施天下平也平均也惟雲行¶
　雨施之功無往而不均也再發前彖未盡之意¶
象曰天行健君子以自强不息¶
　八卦有自然之象如天地雷風水火山澤之類聖人¶
　有以見天下之&KR0296;擬諸其形容而象其物宜是故謂¶
　之象所以明其得為是卦也乾為天故曰天行健他¶
<pb:KR1a0049_WYG_001-6b>¶
　卦象皆指名獨此不言乾而言健葢乾字大須是剛¶
　健巾正純粹精七字方能盡得乾就天行處觀之即¶
　是健而已未敢謂盡得乾也至健莫如乾周天三百¶
　六十五度四分度之一一日而一周非健則息矣君¶
　子體此自强不息所以法天行之健然天道無息惟¶
　聖人然後能配天必如堯之廣運舜之由行文王之¶
　純亦不已乃無息地位學者未敢言無息且自不息¶
　入故由不息以至無息自强又不息之功也乃其用¶
<pb:KR1a0049_WYG_001-7a>¶
　力處於三四爻見之¶
初九潛龍勿用象曰潛龍勿用陽在下也文言曰潛龍¶
勿用下也潛龍勿用陽氣潛蔵初九曰潛龍勿用何謂¶
也子曰龍徳而隠者也不易乎世不成乎名遯世无悶¶
不見是而无悶樂則行之憂則違之確乎其不可拔潛¶
龍也君子以成徳為行日可見之行也潛之為言也隠¶
而未見行而未成是以君子弗用也¶
(原缺/)¶
<pb:KR1a0049_WYG_001-8a>¶
¶
<pb:KR1a0049_WYG_001-9a>¶
¶
<pb:KR1a0049_WYG_001-10a>¶
¶
<pb:KR1a0049_WYG_001-11a>¶
¶
<pb:KR1a0049_WYG_001-12a>¶
　¶
　¶
　¶
　¶
　¶
　¶
　¶
　¶
<pb:KR1a0049_WYG_001-12b>¶
　¶
　¶
九四或躍在淵无咎象曰或躍在淵進无咎也文言曰¶
或躍在淵自試也或躍在淵乾道乃革九四或躍在淵¶
无咎何謂也子曰上下无常非為邪也進退无恒非離¶
羣也君子進徳修業欲及時也故无咎九四重剛而不¶
中上不在天下不在田中不在人故或之或之者疑之¶
也故无咎¶
<pb:KR1a0049_WYG_001-13a>¶
　乃知四離下體而處上體之下徳未至五然處三位¶
　之上故躍躍者未飛而習飛也聖人修徳惟務曰進¶
　無巾問立得道理一止便退用力止此易得放下故¶
　曰進无咎躍字只訓進字躍則有上下有進退曰非¶
　為邪者志不在君位而在徳也非離羣者身未在天¶
　而在淵也葢九乾道一變故有此戒曰進无咎曰自¶
　試曰欲及時皆進修之功曰疑之故無咎君子之學¶
　惟自以為是則不復用力疑之一字乃進徳之階此¶
<pb:KR1a0049_WYG_001-13b>¶
　聖學之所以不自止也孔門之學多自疑中入樊遲¶
　問仁智子貢問政之類自今觀之如樊遲子貢之所¶
　疑皆後世之所不必疑者也推其如此所以為孔門¶
　之學¶
九五飛龍在天利見大人象曰飛龍在天大人造也文¶
言曰飛龍在天上治也飛龍在天乃位乎天徳九五曰¶
飛龍在天利見大人何謂也子曰同聲相應同氣相求¶
水流濕火就燥雲從龍風從虎聖人作而萬物覩本乎¶
<pb:KR1a0049_WYG_001-14a>¶
天者親上本乎地者親下則各從其類也夫大人者與¶
天地合其徳與日月合其明與四時合其序與鬼神合¶
其吉凶先天而天弗違後天而奉天時天且弗違况於¶
人乎况於鬼神乎¶
　陽進至五剛而居中君徳成矣乃當天位人心利見¶
　已在二矣况正九五之位乎故君徳自二至五天地¶
　日月四時鬼神無一不合自天地鬼神且不能違而¶
　况於形氣之相感者乎天地間物同聲必相應同氣¶
<pb:KR1a0049_WYG_001-14b>¶
　必相求水必流濕火必就燥雲必從龍風必從虎此¶
　天理不約而自符者聖人既作所以必萬物之咸覩¶
　也葢天徳之孚有不期然而然者是雖君徳之終而¶
　天下明文非一日之積也聖人者天地萬物之主故¶
　一作於上而天地萬物皆得所翰飛戾天魚躍于淵¶
　凡在聖人道化之中皆得以見聖也故曰本乎天者¶
　親上本乎地者親下則各從其類也雖然君徳終矣¶
　乾乾之功遽可已乎兢兢業業堯舜未嘗一日廢葢¶
<pb:KR1a0049_WYG_001-15a>¶
　聖學之始不免矜持中間正在用力至此則從容中¶
　道无一毫矯拂勉强之意堯之安安舜之由行文王¶
　之陟降夫子之不踰矩但見其與天運相與為无窮¶
　而已雖然此君徳也堯舜禹湯文武有其事孔孟則¶
　有其理前輩言顔淵龍徳而隠者也天下文明則還¶
　他夫子夫子惟不得邦家而已苟得邦家綏來動和¶
　皆乾道保合之功用也¶
　易即理也理之所在先天後天不能違也理在聖人¶
<pb:KR1a0049_WYG_001-15b>¶
　是人先乎天也天不能違聖人理在天是人後乎天¶
　也聖人只得奉天天與聖人本無先後但一於理而¶
　已程氏曰鬼神者造化之迹南軒曰鬼神者二氣之¶
　良能皆善言鬼神者也最好㸔¶
上九亢龍有悔象曰亢龍有悔盈不可乆也文言曰亢¶
龍有悔窮之災也亢龍有悔與時偕極上九曰亢龍¶
有悔何謂也子曰貴而无位髙而无民聖人在下位而¶
无輔是以動而有悔也知進而不知退知存而不知亡¶
<pb:KR1a0049_WYG_001-16a>¶
知得而不知䘮其惟聖人乎知進退存亡而不失其正¶
者其惟聖人乎¶
　五居中位過中則亢六陽已極物極必反故亢則有¶
　悔居五之上雖貴而無位取初逺雖髙而无民二非¶
　已應賢人无輔堯舜相禪所以髙乎千古者知進退¶
　存亡而不失其正者乎雖然必得其如九五大人之¶
　徳然後可以去故堯必得舜然後堯可以去舜必得¶
　禹然後舜可以去孟子曰以天下與人易為天下得¶
<pb:KR1a0049_WYG_001-16b>¶
　人難為天下得人聖人無窮已之仁也不然亢而知¶
　退特堯舜之細事爾¶
用九見羣龍无首吉象曰用九天徳不可為首也文言¶
曰乾元用九天下治也乾元用九乃見天則¶
　乾坤二卦獨有用九用六二爻者以純陽純隂故也¶
　一陽生進而至六則亢而有悔然天道功成者退必¶
　有以變而通之故又言所以用九之道羣龍六陽也¶
　謂六陽並見則必退不為首則吉也葢天道盈虚消¶
<pb:KR1a0049_WYG_001-17a>¶
　息自如此曰天徳不可為首曰天下治曰乃見天則¶
　則即理也理之至當而不可過故謂之則用九無首¶
　以見天則之不可過也然夫子又曰乾元用九者葢¶
　四徳之在六爻潛龍元也見龍亨也飛龍利也亢龍¶
　貞也天道至貞處又反歸於元故六陽之亢則必以¶
　元用之是反而歸於潛龍也此天道之所以相循而¶
　無窮也¶
䷁(坤下/坤丄)坤¶
<pb:KR1a0049_WYG_001-17b>¶
坤元亨利牝馬之貞君子有攸往先迷後得主利西南¶
得朋東北喪朋安貞吉¶
　未有地先有坤之理太極既判地就易中禀得柔順¶
　之理故曰坤乾至健坤至順地道也妻道也臣道也¶
　故坤卦六爻皆人臣之道坤四徳與乾同而貞體異¶
　曰牝馬者取乾之配也乾為馬坤為牛不言牛而言¶
　牝馬象乾之配也牝馬能載而又能生育坤所以載¶
　萬物而資生也故為牝馬之貞陽唱而隂和男行而¶
<pb:KR1a0049_WYG_001-18a>¶
　女隨此理也君子體之而有所行為先則迷為後則¶
　得主而利以隂道不為倡也西南隂位朋類也自巽¶
　至兊皆坤之類故往則得已之朋東北陽位自乾至¶
　震皆乾之類故往則䘮已之朋坤體静故安貞吉¶
彖曰至哉坤元萬物資生乃順承天坤厚載物徳合无¶
疆含𢎞光大品物咸亨牝馬地類行地无疆柔順利貞¶
君子攸行先迷失道後順得常西南得朋乃與類行東¶
北䘮朋乃終有慶安貞之吉應地无疆¶
<pb:KR1a0049_WYG_001-18b>¶
　至哉坤元萬物資生乾大坤亦至其大不敢與乾並¶
　故稱至以别乾萬物賦形於天必托地以生故曰萬物¶
　資生乃順承天萬物始於一乾知大始坤作成物謂¶
　坤元者順承天之理奉行乎天也此言坤元坤厚載¶
　物徳合无疆至厚莫如地故能載物此其用處也以¶
　坤固有此徳合乎地之無疆含𢎞光大品物咸亨萬¶
　物發生非坤之大不足以發生之不足以居之而物¶
　無所麗自坤道敷暢萬物盡在并包兼容之中而施¶
<pb:KR1a0049_WYG_001-19a>¶
　生之理益顯故曰含𢎞光大品物咸亨此言坤之亨¶
　牝馬地類行地無疆柔順利貞君子攸行坤毋道也¶
　故牝馬地類地雖無疆牝馬之力足以行之故象焉¶
　柔順利貞坤體以柔順為利亦以柔順為貞牝馬惟¶
　柔順也是以能載能生育又能為乾之配故卦辭言¶
　利牝馬之貞彖辭亦總言柔順利貞也先迷失道後¶
　順得常西南得朋乃與類行東北䘮朋乃終有慶既¶
　曰䘮朋安得有慶葢隂不從陽不能生育故女必從¶
<pb:KR1a0049_WYG_001-19b>¶
　男臣必從君地必承天合其疇類從陽則有慶也夫¶
　子此意可以發文王未盡之藴安貞之吉應地无疆¶
　君子體坤之徳安貞而不變所守應乎地徳之无疆¶
　也乾徳在不息坤徳在無疆疆字有個體限極可乆¶
　之徳自不息中來可大之業自无疆中來¶
文言曰坤至柔而動也剛至静而徳方後得主而有常¶
含萬物而化光坤道其順乎承天而時行¶
　坤道至柔且静然不剛不方則何以載物而不移聖¶
<pb:KR1a0049_WYG_001-20a>¶
　人恐剛字害坤體故曰動也剛動其發用處也坤體¶
　静微有震動便為災變所以能安静者以其徳方故¶
　也惟方故止而静乾以員轉坤以方止故曰共徳方¶
　隂陽寒暑生殺榮悴一出於天而地一切聽命焉方¶
　其煖然為春也地亦與之為春也及其凄然為秋也¶
　地亦與之為秋也葢順者坤之道也故承天而時行¶
　一切奉承於天而已¶
象曰地勢坤君子以厚徳載物¶
<pb:KR1a0049_WYG_001-20b>¶
　地勢順下坤之象也君子不體順而體厚葢勢不順¶
　下無以見地之厚愈下而地愈厚也所謂載華嶽而¶
　不重振河海而不洩河海之下猶有地焉方見其厚¶
　也故君子以厚徳載物¶
初六履霜堅氷至象曰履霜堅氷隂始凝也馴至其道¶
至堅氷也文言曰積善之家必有餘慶積不善之家必¶
有餘殃臣弑其君子弑其父非一朝一夕之故其所由¶
來者漸矣由辨之不早辨也易曰履霜堅氷至蓋言順也¶
<pb:KR1a0049_WYG_001-21a>¶
　六爻自二至五為坤之徳初戒履霜終戒龍戰坤六¶
　爻純隂臣道也一隂之生其勢浸長積而至六則難¶
　理矣故於履霜之始而知其有堅氷之漸也古之大¶
　臣雖大有勲勞於天下而執徳愈謙者葢其智足以¶
　察此也勢至莾卓雖欲不為亂亦不可得矣故曰由¶
　辨之不早辨也¶
六二直方大不習无不利象曰六二之動直以方也不¶
習无不利地道光也文言曰直其正也方其義也君子¶
<pb:KR1a0049_WYG_001-21b>¶
敬以直内義以方外敬義立而徳不孤直方大不習无¶
不利則不疑其所行也¶
　此中四爻為坤之徳六五在坤為人臣之極位而事¶
　業所由以著見然坤之徳則二爻已盡見之矣曰直¶
　方大不習無不利則全彖中所謂含𢎞光大與文言¶
　所謂柔而動剛静而徳方二皆偹其體葢坤臣道也¶
　壯之所行即㓜之所學達之所施即窮之所養堯舜¶
　君氏之學方其在下時藴蓄當素偹故坤徳盡見於¶
<pb:KR1a0049_WYG_001-22a>¶
　二而三四五則出而見於事業故三爻便從王事然¶
　未得位故無成四位雖尊而君民之心未孚故但括¶
　囊至五爻為人臣之極位而又得君則其可以有為¶
　矣故元吉此聖賢重乾卦之綱領也直方大三者坤¶
　之徳然惟直方故能大象只言六二之動直以方也¶
　文言亦指言直方敬存於中共内自直程氏言主一¶
　之謂敬無適之謂一學者且須持敬勿忘勿助則其¶
　存養之道也人常能持此心如過獨木橋時節便見¶
<pb:KR1a0049_WYG_001-22b>¶
　主一此心純一而無間則思慮所措焉往而不得其¶
　正集義在我則無是餒而所向莫吾挫矣敬義既立¶
　直方體偹而徳不孤則左右逄原而徳牲洪矣此直¶
　方所以為大也坤徳既偹推而行之無往不利尚何¶
　疑焉不習不疑也地道之光故不疑也以此見之事¶
　業自然章明也¶
六三含章可貞或從王事无成有終象曰含章可貞以¶
時發也或從王事知光大也文言曰隂雖有美含之以¶
<pb:KR1a0049_WYG_001-23a>¶
從王事弗敢成也地道也妻道也臣道也地道无成而¶
代有終也¶
　三雖出從王事然未得位故但含其章而守貞將以¶
　待時而發也无成有終非見理之審者不能故曰知¶
　光大又曰地道無成而代有終者葢隂道不居成功¶
　始終嵗功皆在乎陽隂特輔陽以有為爾故曰无成¶
　而代有終也¶
六四括囊无咎无譽象曰括囊无咎慎不害也文言曰¶
<pb:KR1a0049_WYG_001-23b>¶
天地變化草木蕃天地閉賢人隠易曰括囊无咎葢言¶
謹也¶
　四居上體坤道一變六爻純隂天地不交而卦氣在¶
　千月乃閉塞成冬之時也雖處尊位而羣臣未相信¶
　故但括囊而毁譽不加則逺害之道也文言亦專以¶
　閉塞為義¶
六五黄裳元吉象曰黄裳元吉文在中也文言曰居子¶
黄中通理正位居體美在其中而暢於四支發於事業¶
<pb:KR1a0049_WYG_001-24a>¶
美之至也¶
　六五以柔居中在坤為人臣之極位進而至五則可¶
　以有為矣故爻辭但贊其事業之美黄中色裳身之¶
　章也言事業之美發見於外粲然有文由直方大之¶
　體蓄藴於巾者素偹故能如此象曰文在中也文字¶
　解裳字中字解黄字文言曰君子黄中通理解黄字¶
　正位居體解裳字美在其中又解黄字暢於四支發¶
　於事業又解裳字美之至也解元吉字言直方大之¶
<pb:KR1a0049_WYG_001-24b>¶
　體通徹於中進而至五正大臣之位居柔中之體以¶
　其藴蓄發見乎外其事業設施非一日之積也葢自¶
　二爻坤徳已偹事業自當如此如周公處師保之位¶
　既成其君徳而後制禮作樂以文太平之功也先儒¶
　謂黄中色裳下服五君位故有居中處下之戒然文¶
　王夫子無此意初上已戒而五又有戒是坤無徳之¶
　可取也當從象與文言說¶
上六龍戰于野其血𤣥黄象曰龍戰于野其道窮也文¶
<pb:KR1a0049_WYG_001-25a>¶
言曰隂疑於陽必戰為其嫌於無陽也故稱龍焉猶未¶
離其類也故稱血焉夫𤣥黄者天地之雜也天𤣥而¶
地黄¶
　戰曰龍戰者隂疑於陽也嫌其非君故亦稱龍如新¶
　莽之即真是也血屬隂稱血者謂未離乎隂類也故¶
　稱血以别之雖然其血則離𤣥天色也黄地色也其¶
　血黄耶則嘗僣號其血𤣥耶實則簒奪之臣故曰𤣥¶
　黄者天地之雜也然君臣之分終不可得而亂天𤣥¶
<pb:KR1a0049_WYG_001-25b>¶
　地黄千嵗之日自不相紊見得大弊極亂之後天地¶
　之定分終不可易若夫莽卓輩雖能為亂要之則是¶
　簒奪之臣故終之曰天𤣥而地黄¶
用六利永貞象曰用六永終以大終也¶
　六柔道可以常守而不變故曰利永貞據陽爻用九¶
　隂爻用六天地生數也然合成數言之則九為天之¶
　極天下之理極則必變故曰用九無首六為地數之¶
　中天下之理惟中故可常故曰用六利永貞就爻言¶
<pb:KR1a0049_WYG_001-26a>¶
　龍龍能變而鯉不能變故龍之鱗八十一九九之數¶
　也鯉之鱗三十六六六之數也此亦物理之自然者¶
䷩(震下/坎上)屯¶
屯元亨利貞勿用有攸往利建侯彖曰屯剛柔始交而¶
難生動乎險中大亨貞雷雨之動滿盈天造草昧宜建¶
侯而不寜¶
　屯難也天地交而雲雷興雲雷興而天地晦冥難作¶
　而未明之象也草木方萌拳曲而未伸亦為屯聖人¶
<pb:KR1a0049_WYG_001-26b>¶
　謂作易者共有憂患乎者屯卦聖人憂後世之深矣¶
　就六爻觀之九五墮險中六二隂柔不足以濟難上¶
　六泣血而窮三即鹿而吝初以陽剛在下全卦彖辭¶
　盡屬在初四初應也求婚媾而吉聖人重易至此宻¶
　知後世有非常之變湯武革命猶曰有國初九在下¶
　而得民其三代未之有變乎其知周秦之後紛紛乎¶
　匹夫起而覬非望前此未有也不知是何以為草昧¶
　之運雖然未起事也其在劉項縱觀之時乎何者九¶
<pb:KR1a0049_WYG_001-27a>¶
　五之君位猶存也六二之去就未决也三猶有即鹿¶
　之意也初九可以得民尚盤桓而未往也此天地晦¶
　冥之時也卦辭曰屯元亨利貞勿用有攸往利建侯¶
　此章盡在初爻彖曰剛柔始交而難生動乎險中九¶
　五之君在險中也大亨貞大亨此難宜居正也雷雨¶
　之動滿盈天造草昧宜建侯而不寜造運也當此晦¶
　昧之運不建侯無以示天下之公其知秦之破壊封¶
　建乎曰不寜其知漢封建之患乎千萬世無窮之變¶
<pb:KR1a0049_WYG_001-27b>¶
　盡見於易憂患之深未有如屯也¶
象曰雲雷屯君子以經綸¶
　雲雷興而未雨難作未明之象君子經綸盡在此時¶
　當楚漢雌雄未决時天下大計盡在韓信蕭何留侯¶
　胷中當孫曹割據時天下大計盡在諸葛孔明胷中¶
初九磐桓利居貞利建侯象曰雖磐桓志行正也以貴¶
下賤大得民也¶
　磐桓勿用有攸往也利居貞大亨貞也利建侯宜建¶
<pb:KR1a0049_WYG_001-28a>¶
　侯也屯難之世一陽在下衆隂所歸五猶正位未可¶
　遽往也故盤桓然有正天下之志也非示公無以一¶
　天下之心故利建侯是道陳吳楚漢皆用之象又贊¶
　之曰以貴下賤大得民也他時得民必在此爻¶
六二屯如邅如乘馬班如匪冦婚媾女子貞不字十年¶
乃字象曰六二之難乗剛也十年乃字反常也¶
　二應在五無濟難之才故欲進而不能進邅如復班¶
　如也不從初冦從五婚媾有是心也貞固自守不守¶
<pb:KR1a0049_WYG_001-28b>¶
　於初然從為初所字也曰十年者互體坤坤數十二¶
　求五越坤卦而四應初有婚媾之吉遂牽連而從初¶
　也象曰六二之難乘剛也乘剛者乘初九之剛欲從¶
　五而掣肘於初也十年乃字反常者反正應而從初¶
　也¶
六三即鹿无虞惟入于林中君子幾不如舍徃吝象曰¶
即鹿无虞以從禽也君子舍之往吝窮也¶
　三居下卦之上亦為衆所推故有逐鹿之志不自知¶
<pb:KR1a0049_WYG_001-29a>¶
　其才不足上六己之應己泣血而窮故曰无虞在二¶
　隂之間故曰惟八于林中君子見㡬不如无往也象¶
　曰往吝窮往則必窮也正如陳吳軰¶
六四乘馬班如求婚媾往吉无不利象曰求而往明也¶
　四近五班如未知所向也正應在初初必求已以共¶
　事求婚媾也初必得必故往吉无不利象曰求而往¶
　明相知之深也正如蕭曹之從沛公也¶
九五屯其膏小貞吉大貞凶象曰屯其膏施未光也¶
<pb:KR1a0049_WYG_001-29b>¶
　五君位也初雖起事未至九五膏澤尚屯如萃卦人¶
　心求聚之時五為萃之主則曰萃有位渙卦人心渙¶
　散之時五為渙之主故曰渙王居此初爻為主畢竟¶
　處屯之數施澤未能光大如髙帝入闗順民心作三¶
　章之約秦民亦大喜惟恐沛公不為秦王然未能遽¶
　洽猶須轉戰五六年而後定葢其數如此當戰争未¶
　定之時必有機會若當機㑹之小者守貞可也當機¶
　㑹之大而守貞則大功無縁能集故小貞則吉大貞¶
<pb:KR1a0049_WYG_001-30a>¶
　則凶如當始興之時食共欲立六國後固不可也至¶
　固陵之㑹不割地則不足以致三將之命滎陽成臯¶
　之困深溝髙壘不與楚戰可也垓下之圍不一蹙之¶
　則不足以速項氏之亡象曰施未光也以所施未能¶
　光大也¶
上六乘馬班如泣血漣如象曰泣血漣如何可長也¶
　雖髙而無位故窮而泣血惟項氏當之其辭與垓下¶
　之事合聖人重易止有一個推求蔵往之理後世變¶
<pb:KR1a0049_WYG_001-30b>¶
　故自然脗合¶
䷃(坎下/艮上)䝉¶
䝉亨匪我求童䝉童䝉求我初筮告再三潰瀆則不告¶
利貞彖曰䝉山下有險險而止䝉䝉亨以亨行時中也¶
匪我求童蒙童䝉求我志應也初筮告以剛中也再三¶
瀆瀆則不告瀆䝉也䝉以養正聖功也¶
　以䝉繼屯只是反對序卦云屯者物之始生也物生¶
　必䝉故受之以䝉䝉者物之穉也人之初生天理渾¶
<pb:KR1a0049_WYG_001-31a>¶
　融私意不作未知所向故曰䝉山下出泉泉之始出¶
　泥沙不混莫清如之性善之端也既出而混少加澄¶
　治元性自在猶之學焉將以反其初也本性之外未¶
　嘗加益曰聖與賢不過存得童䝉處在故孟子論性¶
　善之端必自孩提之童推之揚子雲謂天降生民崆¶
　峒顓䝉未害也必曰恣于情性聰明不開然後訓諸¶
　理則已失聖人論䝉之義也曰䝉者亨其發處也匪¶
　我求童䝉童䝉求我教人與受教之事也初筮告謂¶
<pb:KR1a0049_WYG_001-31b>¶
　其始進則宜以善道告之再三瀆瀆則不告再筮三¶
　筮則天性已混未可遽告發䝉之道也五爻四爻三¶
　爻當之利貞貞正也能貞守得童䝉處在則本然之¶
　性見而無所偏倚矣彖以上體言山下有險遇險而¶
　止未知所向之象也䝉而亨善端之發也性情之發¶
　無有不善者就其發處推之無非天理也故曰以亨¶
　行時中也言就亨處行之無非時中之道也此正孟¶
　子所謂凡有四端於我者知皆擴而充之若火之始¶
<pb:KR1a0049_WYG_001-32a>¶
　然泉之始達莫之能禦也曰時中者所謂君子之中¶
　庸君子之時中也告䝉在二而五求之曰匪我求童¶
　䝉童䝉求我教人者與受教者之事也故曰志應筮¶
　進也艮體在上一畫為山初進而五曰童䝉山下之¶
　泉也本性渾然宜告以剛中之道剛中謂二也再筮¶
　而困三筮而為不有躬之女其出已逺物欲混之矣¶
　故曰再三瀆瀆則不告勿娶而吝也何以不告䝉處¶
　已瀆也故曰瀆䝉也聖人之教人物欲之深者不遽¶
<pb:KR1a0049_WYG_001-32b>¶
　告也啓發之機必遲於憤悱之後是亦教也存而養¶
　之䝉處常在畧無偏倚作聖之功也釋卦辭利貞¶
象曰山下出泉䝉君子以果行育徳¶
　山下之泉水性之至清者䝉之象也當泉之始出而¶
　酌之冷然清也稍逺則必為沙泥所混徳性也君子¶
　育徳必貴所行之果稍放下則必為物所汨故果行¶
　所以育徳也¶
初六發䝉利用刑人用説桎梏以往吝象曰利用刑人¶
<pb:KR1a0049_WYG_001-33a>¶
以正法也¶
　以六處下小人之䝉也小人不畏威則不能寡罪故¶
　發小人之䝉當用刑聖人用刑一懲而百戒刑一人¶
　是脱衆人於桎梏桎梏且不犯無刑可也帝王之世¶
　不能不正法具而不試者以此道也雖然發䝉之道¶
　如此初應在四四困而不發初六才不能發執此道¶
　以往亦吝葢四以困而吝也象曰以正法也¶
九二包䝉吉納婦吉子克家象曰子克家剛柔接也¶
<pb:KR1a0049_WYG_001-33b>¶
　二以陽居中而五以童䝉求之告䝉者也言告䝉之¶
　道包䝉告人者之量納婦受告者之禮聖人教人不¶
　擇才也柴愚參魯師辟由喭皆有以成就之此天地¶
　生物之心也故曰包䝉吉然其至也非致敬以冇禮¶
　則不受也必如納婦然六禮不偹是苟道也右以䞇¶
　見之禮來聖人未嘗無誨也故曰納婦吉二以臣告¶
　君子而克家也五盡納婦之禮二有包䝉之量君臣¶
　志應故曰剛柔接也伊尹之於成湯周公之於成王¶
<pb:KR1a0049_WYG_001-34a>¶
　用此道也¶
六三勿用取女見金夫不有躬无攸利象曰勿用取女¶
行不順也¶
　三居互體坤之下坤為女三居其下女子之䝉女以¶
　六居三其位不中九居上為已正應金夫也三見金¶
　夫不能冇其躬以從之女子之無知也故勿用取女¶
　象曰行不順也以其不待媒妁之言是苟合也男先¶
　下女則順也¶
<pb:KR1a0049_WYG_001-34b>¶
六四困䝉吝象曰困䝉之吝獨逺實也¶
　二陽告䝉者也六四困乎二隂之間而不能從陽困¶
　而不學者也故吝象曰獨逺實也陽為實也¶
六五童䝉吉象曰童䝉之吉順以巽也¶
　山下出泉六五當之正童䝉也然五君位在乾卦大¶
　人居之大人與天地合徳何取乎童䝉哉此正孟子¶
　所謂大人者不失其赤子之心者也聖人所以為聖¶
　者無他止全得童䝉處在便是聖人彖言䝉以養正¶
<pb:KR1a0049_WYG_001-35a>¶
　聖功也葢謂此故曰童䝉吉象曰順以巽者言順言¶
　巽葢性分上不容加毫末循性而行全是天理子思¶
　於是言率性之謂道¶
上九擊䝉不利為冦利禦冦象曰利用禦冦上下順也¶
　上應在三三女子之象也不有躬而來踰垣穴隙冦¶
　道也而已應之則利為冦也故必擊去之是禦冦也¶
　象曰上下順也只縁三行不順已擊而去然後自上¶
　求下則其行順矣故曰利用禦冦上下順也¶
<pb:KR1a0049_WYG_001-35b>¶
䷄(乾下/坎上)需¶
需有孚光亨貞吉利渉大川彖曰需須也險在前也剛¶
健而不陷其義不困窮矣需有孚光亨貞吉位乎天位¶
以正中也利渉大川往有功也¶
　需須也需求也亦須待也坎險在前三陽進而遇險¶
　不可陷也當少需以待之其卦為需此義先儒盡發¶
　之而全卦大意則未之見序卦云需飲食之道也全¶
　卦只説飲食事聖人曷為屑屑於飲食哉夫飲食人¶
<pb:KR1a0049_WYG_001-36a>¶
　之大事也君臣之交賔主之歡室家之慶兄弟之和¶
　樂鄰里之往來皆飲食也烏可忽哉六爻五為飲食¶
　之主三陽在下賢者也進而求之然儉在前未可遽¶
　進也故名卦為需卦辭有孚光亨貞吉謂九五也利¶
　渉大川謂下三陽也彖曰需須也險在前也有求於¶
　上而過險乾體剛健中有所主也能不犯險以求之¶
　義存於中故不困窮也然以九居五為飲食之主有¶
　孚光亨而貞吉者也飲食則有相孚之意不自有其¶
<pb:KR1a0049_WYG_001-36b>¶
　飲食將光明而亨大之下之求上與正則吉也曰位¶
　乎天位以正中也聖人惟知此位為天位非已之所¶
　得私故必與賢者共天職也必與賢者食天禄也賢¶
　者得食則天下獲所願矣利渉大川往有功也遇險¶
　而需濟則有功也¶
象曰雲上于天需君子以飲食宴樂¶
　雲上于天將欲雨也萬物皆有望潤澤之意求飲食¶
　于上之象也君子體此必推其飲食與天下共宴樂¶
<pb:KR1a0049_WYG_001-37a>¶
　之不以為己私也古之人有行之者文王是也鹿鳴¶
　以宴嘉賔四牡以宴使臣棠棣以燕兄弟伐木以燕¶
　朋友菁莪以樂育才南有嘉魚以樂與賢非自宴樂¶
　也¶
初九需于郊利用恒无咎象曰需于郊不犯難行也利¶
用恒无咎未失常也¶
　三陽求五而遇險未可遽進故需于郊于沙于泥初¶
　在下去險尚逺故曰郊以常道自守則无咎象曰不¶
<pb:KR1a0049_WYG_001-37b>¶
　犯難行者以剛健而能不犯未失恒者不失其所守¶
　也世之求爵禄而䘮失其所守者多矣¶
九二需于沙小有言終吉象曰需于沙衍在中也雖小¶
有言以吉終也¶
　二處險近又近在沙矣五已之應求而不得則必有¶
　言五居坎中坎為小有言所謂民之失徳乾餱以愆¶
　者也古之君臣固有以㣲罪去者燔肉酒醴之類是¶
　也然九五之君與天下共飲食者也故終吉象曰衍¶
<pb:KR1a0049_WYG_001-38a>¶
　在中也和緩以待之也雖小有言以吉終也¶
九三需于泥致冦至象曰需于泥災在外也自我致冦¶
敬慎不敗也¶
　三已近險故需于泥四在君側抑已不得進有求而¶
　遇冦自取之也象曰災在外者四居外卦也敬謹不¶
　敗者以剛健而能自反也¶
六四需于血出自穴象曰需于血順以聽也¶
　三陽方進已是隂柔處君之側先得飲食者也然陽¶
<pb:KR1a0049_WYG_001-38b>¶
　進必争豈容一隂柔之才據尊位以妨賢路者故傷¶
　而見血當出穴以避之象曰順以聴者退避之辭也¶
九五需于酒食貞吉象曰酒食貞吉以中正也¶
　五居坎坎為酒食處君位為天下飲食之主天下之¶
　求飲食者皆求於五五能以中正以天禄與賢者共¶
　之貞而吉也故曰以中正也¶
上六入于穴有不速之客三人來敬之終吉象曰不速¶
之客來敬之終吉雖不當位未大失也¶
<pb:KR1a0049_WYG_001-39a>¶
　二隂近君先得飲食者也而上六以隂柔之才處尊¶
　位得禄以自奉故曰入于穴三陽方進得食在後有¶
　不平之意故不速而來上六不可與争也故敬之則¶
　終吉雖然三陽之來皆賢者也為飲食而來非能自¶
　重者也故聖人特筆以貶之曰不速而來則其來也¶
　為無據曰敬之終吉則其得食也為可賤夫飲食之¶
　人人賤之充此而不反則墦間厭足之道也君子觀¶
　此則于飲食之道可以自知所處象曰雖不當位未¶
<pb:KR1a0049_WYG_001-39b>¶
　大失也亦不罪上六也¶
　¶
　¶
　¶
　¶
　¶
　¶
　西谿易説卷一¶

